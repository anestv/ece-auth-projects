Τελική Εργασία
Ενσωματωμένα Συστήματα Πραγματικού Χρόνου
1 Ιουνίου 2021

Στόχος της εργασίας είναι να δημιουργηθεί πρόγραμμα για μία ενσωματωμένη συσκευή που να προσωμοιώνει τη συλλογή των Bluetooth MAC address από κοντινές συσκευές με Bluetooth.

Οι ακόλουθοι κανόνες θα πρέπει να υλοποιηθούν

    Νέα αναζήτηση γίνεται κάθε 10 δευτερόλεπτα και επιστρέφει μια τιμή των 48-bit
    Αν το ίδιο MAC address το βρούμε σε χρονικές στιγμές που απέχουν τουλάχιστον 4 λεπτά κι όχι περισσότερο από 20 λεπτά, το θεωρούμε κοντινή επαφή
    Τις κοντινές επαφές τις θυμόμαστε για 14 ημέρες
    Όλα τα MAC addresses που δε χαρακτηρίστηκαν κοντινή επαφή ξεχνιούνται μετά τα 20 λεπτά
    Κάθε 4 ώρες κάνουμε τεστ. Αν το τεστ είναι θετικό, ανεβάζουμε αμέσως τις κοντινές επαφές των τελευταίων 14 ημερών σε έναν σέρβερ για να ειδοποιηθούν.
    Το πρόγραμμα αναμένεται να τρέχει συνεχώς, κι όχι για συγκεκριμένο χρονικό διάστημα.

Αν η συσκευή μας βρεθεί σε απόσταση ικανή να μπορεί να συνδεθεί και να αναγνωρίσει το MAC address, το προσωμοιώνουμε καλώντας την macaddress BTnearMe(), το τεστ με bool testCOVID() και η ειδοποίηση επαφών με void uploadContacts(macaddres*, int). Οι συναρτήσεις αυτές καθώς και include αρχείο covidTrace.h να υλοποιηθούν από εσάς, όπου η κλήση απλά καταγράφει το timestamp σε ένα binary αρχείο (αντί για αρχείο κειμένου για καλύτερη ακρίβεια και ταχύτητα). Το περιεχόμενο του αρχείου αυτού το διαβάζετε σε MATLAB/Octave/python/julia κλπ για offline επεξεργασία μετά το τέλος του πειράματος.

Η συνάρτηση macaddress BTnearMe() επιστρέφει μια τυχαία τιμή από ένα σύνολο τιμών που αποφασίζετε από την αρχή έτσι ώστε να έχουν ενδιαφέρον τα αποτελέσματα! Το ίδιο και η bool testCOVID(), να δώσει και θετικό παοτέλεσμα μέσα στο μήνα μερικές φορές για να ελεγχθεί η λειτουργία όλου του συστήματος.

Θέλουμε να δούμε την λειτουργία του κώδικα για 30 ημέρες. Επειδή όμως δεν έχουμε τόσο χρόνο στη διάθεση μας, θα αλλάξουμε τις παραπάνω παραμέτρους για να εκτελεστεί 100 φορές πιο γρήγορα (σε 7 ώρες και 12 λεπτά αντί για 30 ημέρες).
(432 minutes)

Παραδώστε:

    Αναφορά 3 σελίδων που να περιέχει:

        Περιγραφή του τρόπου υλοποίησης.

        Διάγραμμα με την διαφορά των χρόνων που πρέπει να γίνει η κλήση και στιγμή της κλήσης της συνάρτησης BTnearMe και στατιστική ανάλυση τους. Προσοχή θεωρούμε τη χρονική στιγμή της πρώτης κλήσης ως χρόνο μηδέν, και η δεύτερη κλήση πρέπει να γίνει τη χρονική στιγμή 00:00:10, η τρίτη κλήση τη χρονική στιγμή 00:00:20 κ.ο.κ.

        Σχόλια και παρατηρήσεις.

    Δείκτη στο νέφος με τον κώδικα του προγράμματός σας και τα αρχεία ίχνους που παράγουν οι κλήσεις στις συναρτήσεις.

    Το πρόγραμμα θα πρέπει να εκτελείται στο user space και όχι στο kernel space.

    Bonus: Μετρήστε το ποσοστό του χρόνου που η CPU μένει αδρανής

Ημερομηνία παράδοσης: Τέλος Εξεταστικής Ιουνίου ή Σεπτεμβρίου.

Λήξη υποβολής εμπρόσθεσμων εργασιών 	Sunday, 11 July 2021

